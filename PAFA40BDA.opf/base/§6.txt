善家子。於先(12)過去阿僧祇劫。復過無數廣大無量不可思(13)不可量。過已復過。於彼時節有佛出世。名(14)迷留上王如來應正遍知明行具足善逝世間(15)解無上士調御丈夫天人教師佛婆伽婆。彼(16)如來壽量九十九倶致那由多百千歳。彼世(17)界名金焔影。其彼佛土皆用金作。亦以三乘(18)令衆生涅槃。何者爲三。所謂聲聞乘。獨覺(19)乘。菩薩乘。彼如來第一集會。聲聞有八十(20)倶致那由多百千。彼皆阿羅漢。諸漏已盡應(21)作者作。所作已辦棄捨重擔。得到自利盡諸(22)有結。以平等智得善解脱。等二集會。比丘(23)有七十倶致那由多百千。第三集會。比丘有(24)六十倶致那由多百千。第四集會。比丘有二(25)十五倶致那由多百千。又倍上數比丘尼集。(26)又倍上數憂波塞迦集。又倍上數憂波斯迦(27)集。又倍上數諸菩薩集。彼諸菩薩具足無生(28)法忍。巧出無邊三摩地道。得無邊門總持。(29)轉不退轉法輪。何況初乘發行菩薩。於中復(764b1)有無量無數獨覺乘者。善家子。於彼時節。(2)彼佛有無量無數無算諸聲聞衆。善家子。(3)彼金焔影世界。若樹若柱。彼皆七寶所成。(4)彼樹出如是聲。所謂空聲。無相聲。無願聲。(5)無生聲。無所有聲。無相貌聲。彼出如是等(6)聲。於中如是等聲出時。彼諸衆生其心解脱。(7)彼如來滅度千歳正法住已。彼聲亦不復出。(8)善家子。彼迷留上王如來應正遍知。勸請説(9)法比丘名淨善行。令其説法爾乃滅度。善家(10)子。彼時復有説法比丘名善行意。其人具足(11)善淨戒聚。復得世間五通勝智。亦能轉誦毘(12)那耶藏。彼比丘復有嚴熾苦行。信樂廉儉領(13)衆説教。彼安立住處已於中止住。彼之徒衆(14)善住戒聚。信樂頭多功徳及以減省。彼比丘(15)亦發勤行而離於菩提心。彼有餘菩薩衆。亦(16)教以威儀道。令其相應。見有所得而行教化。(17)取諸行無常。取諸行苦。説諸行無我。彼無(18)巧慧。於菩薩行亦無善巧。彼比丘雖爾而善(19)根具足。又彼説法比丘淨善行者。善知衆生(20)各各別根。彼所有衆。不重頭多功徳及以減(21)省。乃於無所得忍善巧方便。善家子。爾時(22)説法比丘淨善行者。與其徒衆到善行意比(23)丘住處止宿。然亦以時數數入村。愍衆生故。(24)村中食業作已而出。彼令多百千家已作淨(25)信。彼之徒衆亦善化導。到衆生所爲其説法。(26)令多百千衆生建立阿耨多羅三藐三菩提。(27)若善行意。所有徒衆憙樂修定不數入村。爾(28)時善行意比丘。於淨善行説法者及徒衆邊。(29)不淨心生而言。此是嬾墮比丘常數入村。(764c1)即鳴犍遲集比丘衆。自作制住。汝等一莫(2)入村。向淨善行所有徒衆。作如是言。汝等(3)不善知行不少言語。何因汝等數數入村。諸(4)佛世尊讃歎許可住阿蘭拏。汝等莫到他家。(5)汝等應住思惟定樂。善家子。爾時淨善行比(6)丘。所有徒衆於善行意比丘所制言教。不順(7)其轉復數入村。爲成熟衆生故。善家子。時彼(8)比丘從村出已。彼善行意比丘復鳴犍稚集(9)比丘衆。作如是言。汝等若更入村。於此住處(10)不得共住。善家子。時淨善行説法者。護彼(11)比丘故。於自徒衆告言。汝等一莫入村。時(12)彼村中所有衆生。是彼比丘所成熟者。彼等(13)不見諸比丘故。悉懷熱惱善法損減。善家子。(14)時淨善行説法者。彼三月過已。從住處出到(15)別住處。及共徒衆復入村城國邑王都。入已(16)爲諸衆生説法。善家子。時善行意比丘。復(17)見淨善行説法者數入村家。亦見彼衆本性(18)威儀入他家中。彼復唯有不淨心生。今此比(19)丘惡戒破戒。自身既爾徒衆亦然。此禿何(20)有菩提。唯是詐誑。便告多人作如是言。此比(21)丘雜行去菩提遠。貴重利養染著他家。善(22)家子。爾時善行意比丘於他時死。然其死時。(23)以於彼邊不淨心生。作業熟故墮阿毘至大(24)泥犁耶中。經九十九倶致百千劫在大泥犁(25)耶中。所有大泥犁耶苦皆具受已。於六十三(26)百千生中常得誹謗。於三十三百千生中行(27)出家已還退在俗。以彼餘業障故。於無垢焔(28)如來應正遍知教中出家。壽量既長。於倶致(29)百千歳如救頭然發勤修行。猶未曾得隨順(765a1)道忍。復多百千生中闇鈍。以彼餘業故。善家(2)子。彼時説法比丘名淨善行。汝莫異見。何(3)以故。不動如來即是。彼時説法比丘名淨善(4)行。善家子。彼時説法比丘名善行意。汝莫(5)異見。何以故。我身即是。彼時説法比丘名(6)善行意。我於彼所乃至微細方便。於中不淨(7)心生已。作此業障墮大泥犁耶中。

